Karty

Znaky na kartách
Karty jednotek a hrdinů mají v levé horní části bodové
ohodnocení. Pod ním je znak umístění, který znamená, do
které řady karta patří. Některé mají navíc i zvláštní schopnost. 
Barva levého pruhu a znak vlevo dole na pruhu
značí, o kterou frakci se jedná. Vespod karty je její název
a popis. Zvláštní karty mají jen svůj symbol, název a popis

Vysvětlení pojmů
1. karta jednotek - má vlevo nahoře svou sílu
2. karta hrdinů - má vlevo nahoře svou sílu a jsou podbarvně oranžově, 
	karty hrdinů nepůsobí žádné zvláštní schopnosti – ani negativní,
	ani pozitivní.
3. zvláštní karty - Pokud má karta vlevo nahoře místo bodového ohodnocení symbol,
	jedná se o zvláštní kartu. Zvláštní karty vyvolávají speciální události.

Frakce
Každá frakce má svou zvláštní schopnost. Schopnost lze použít jednou za zápas či v určitém okamžiku
Nilfgaard - v případě remízy na konci kola vyhrává nilfgaard. Pokud za tuto frakci hrají oba
hráči, schopnost se navzájem ruší.
Příšery - Po skončení kola ti na stole zůstane jedna náhodně vybraná karta jednotek do
dalšího kola.
Severní říše - Pokud vyhraješ kolo, lízneš si jednu kartu z herního balíčku.
Scoia‘tael - Jednou za zápas si můžeš zvolit, kdo bude začínat kolo.

Zvláštní karty
Velitelský roh - Zdvojnásobí sílu všech karet jednotek v dané řadě.
Sežehnutí - Po vynesení odlož na odkládací balíček. Zničí nejsilnější kartu (karty) ve hře
	(nehledě na to, na které straně bojiště se nachází!).
Návnada - vyber si jednu kartu jednotek na své straně bojiště a vezmi si ji zpět do ruky.
Štiplavý mráz (počasí) - do konce kola sníží oběma hráčům základní sílu karet jednotek
	v přední linii na 1.
Neproniknutelná mlha (počasí) - do konce kola sníží oběma hráčům základní sílu karet
	jednotek v zadním voji na 1.
Prudký déšť (počasí) - do konce kola sníží oběma hráčům základní sílu karet jednotek
	v obléhací linii na 1.
Jasná obloha - Tato karta ruší všechny ostatní účinky počasí.