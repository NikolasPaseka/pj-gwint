Jak probíhá hra

1. výběr frakce
Při vytváření nového buildu máš na výběr ze čtyř frakcí. Každá frakce má své
vlastní jednotky, velitele i jedinečnou schopnost.

2. namíchání balíčku
Když si hráči vyberou svou frakci, mohou si namíchat balíček do hry. 
Složení balíčku musí ctít několik pravidel:
	• balíček obsahuje nejvýše 5 karet hrdinů
	• hrdinové se nesmí opakovat! - hrdiny poznáš podle oranžového líce v levo nahoře u karty
	• balíček obsahuje nejvýše 10 zvláštních karet
	• balíček celkem obsahuje minimálně 22 karet (v rámci testování zatím 12)

3. začátek hry
Balíček se ti zamíchá a do tvého hracího pole se přidá 10 karet. S těmi hraješ celou hru.

4. průběh kola
Každý hráč má ve svém tahu dvě možnosti:
	• zahrát kartu - kliknutím na kartu v ruce
	• vynechat tah - zmáčknutím mezerníku (etapa 5)
Pokud hráč zahraje kartu, jeho tah končí a na řadě je
soupeř. Takto se hraje do té doby, dokud jeden z hráčů
nevynechá tah. Tím se vzdává možnosti v daném kole
jakkoliv pokračovat. Oproti tomu druhý hráč pak může
zahrát libovolný počet karet za sebou, dokud svůj tah
také nevynechá. Až oba hráči vynechají, kolo končí a vyhodnotí se
kdo má silnější armádu.

5. vyhodnocení kola
Kdo má slabší armádu, přichází o život. Pokud mají oba stejně, ztrácejí život oba. 
Kdo ztratí oba životy, prohrává celý zápas. 
V případě dvou remíz v řadě nastává remíza celková.
Pokud mají oba hráči alespoň jeden život, pokračuje se dalším kolem (maximálně na 3 kola). 
V tomto kole začíná hráč, který minulé kolo vyhrál. 